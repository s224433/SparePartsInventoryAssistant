I denne opgave har jeg lavet et lille program, som skal fungere som en simpel “lager-hjælper”. Programmet spørger brugeren om, hvilken reservedel de leder efter, og så tjekker det, om delen findes i lageret. Jeg har tre faste dele i listen: hydraulic pump, PLC module og servo motor.
Programmet starter med at vise en velkomstbesked. Derefter kører det i en while-løkke, så det bliver ved med at spørge efter en reservedel, indtil brugeren skriver noget, der faktisk findes i lageret. Hvis brugeren skriver navnet på en del der ikke findes, giver programmet en besked om, at den del ikke er på lager. Hvis brugeren spørger om der overhovedet er nogen dele, viser programmet alle delene og hvor mange der er.
Jeg har brugt en while-løkke, if-else og strengsammenligning, fordi det var den mest logiske måde for mig at løse problemet på. Det tog lidt tid at få det til at virke, men jeg fik styr på det ved at teste programmet flere gange. Til sidst får brugeren en bekræftelse, når de skriver en del, der faktisk findes, og så stopper programmet.
Det har været en god øvelse i at arbejde med loops, betingelser og brugerinput, og det gav mig bedre forståelse for, hvordan man bygger et program op trin for trin.
